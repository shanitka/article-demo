<!doctype html>
<html>
  <head>
    <title>שגיא כהן הצדף</title>
    <meta charset="utf-8">
    <meta property="viewport" content="width=device-width,initial-scale=1">
    <link rel="icon" href="oyster.jpg">
    <link rel="stylesheet" href="style-3.css">
  </head>
  <body>

    <div class="article">

      <div class="article-head">
        <h1>מין חדש של צדפה נקרא על שם מבקר המסעדות שגיא כהן</h1>
        <h2>צוות המדענים שגילה את הצדפה באזור האוקיינוס השקט, החליט להביע את תודתו על עזרתו של כהן במלאכת הזיהוי. כהן: ״השאלה היא איך לא איתרו אותו עד עתה״.</h2>
      </div>

      <div class="article-content">

        <div class="article-image">
            <img src="oyster.jpg">
            <span class="caption">
                זוהי הצדפה שנקראה על שמו של שגיא כהן. <b>צילום: שגיא כהן</b>
            </span>
        </div>

        <p>מין חדש של צדפה, שהתגלה באחרונה באזור האוקיינוס השקט ליד הפיליפינים, נושא מעתה באופן רשמי את שמו של ד״ר שגיא כהן, מבקר המסעדות של ״הארץ״ ופרשן כדורגל בערוץ הספורט. צוות המדענים שגילה את מין הצדפה, שלא היה מוכר עד כה למדע, החליט להביע את תודתו על עזרתו של כהן במלאכת הזיהוי. שמו הרשמי של המין החדש הוא ״טוקטונה שגיאכהני״ (Tucetona Saggiecoheni).</p>
        <p>״טוקטונה שגיאכהני״ משתייכת למשפחת צדפות שאחד המינים בה, הנעמית המצויה, נפוץ ביותר בים התיכון. כשאיתרו באחרונה החוקרים בפיליפינים את המין החדש, הם לא הצליחו לזהותו בין המינים המוכרים. בעקבות זאת, הם פנו לכהן — אך גם בידיו לא עלה לזהות את הצדפה בין המינים המוכרים למדע, והיא הוכרזה מין חדש.</p>
        <p>הקשר של כהן לעולם הצדפות החל בעקבות החלטתו להרחיב את תחומי ההתעניינות שלו כהיסטוריון של המדע. כהן, שהחל לעסוק בשאלה כיצד הגדירו מדענים במאה ה־19 מינים חדשים, גילה עניין בזיהוי מיני רכיכות, ובהן צדפות. הוא התעניין במיוחד במשפחת הנעמיות. במשך השנים יצר כהן קשר גם עם חוקרים בפיליפינים, והחל לשתף איתם פעולה ולסייע להם במיון מיני צדפות.</p>

      </div>

      <div class="article-foot">
        <p class="credit">כתבה זו פורסמה במקור ב<a href="https://www.haaretz.co.il/science/.premium-1.2570169">אתר ״הארץ״</a></p>
      </div>

    </div>

  </body>
</html>					        
